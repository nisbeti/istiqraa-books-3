<div class="nass margin-top-10"> <p><span id="p1" class="anchor"></span>عمرة من عمراتي في جدة وفهمت منه أنه عنده مجزرة في نفس بريطانيا في بلدة نسيت اسمها تبعد عن لندن نحو مائة وخمسين أو مئتين كيلو متر, عنده مجزرة على الطريقة الإسلامية, فقُدر لي أني رحت إلى بريطانيا واتصلت مع هذا الإنسان وشفت المجزرة تبعه فعلاً على الطريقة الإسلامية, وعنده مزرعة بيربي فيها دجاج, كل يوم بالملايين يذبح من الدجاج,<span class="c5"> وبيقول:</span> الإنجليز _ بعضهم طبعاً _ بيجو يشتروا من عنده سواء لحم الضان أو الدجاج, لأنهم عرفوا أن هذه الطريقة _ هم ما بيهمهم حرام ولا حلال _ لكن عرفوا أن هذه الطريقة هي أصح, الشاهد هذا الرجل شو بيسوي؟ باني بناية ضخمة وجعلها مفارس _غرف يعني _ بيهيء من المساء الأعداد اللي بده يذبحها مئتين أو ثلاثمائة رأس على حسب ما هو بيقدر, بيسوق هذه الأغنام من الزريبة إلى الغرفة قريبة من المجزرة, شخص موكل بيدخل الرأس, بيستلم الرأس شخص بيضجعه تضجيع بيصفحه شخص ثاني بيمر عليه السكين بسم الله الله أكبر, الشخص الأول بيرفعه وبيعلقه بشناكل وبيدفعه دفعاً تمشي على سكة, هاي السكة بتمشي هيك وبتلف هيك إلى غرفة ثانية, ومشينا احنا مع الذبيحة هاي لما وصلت الغرفة الثانية رجل واقف بالانتظار رأساً بيبدأ يسلخ, بس وظيفته فصل الجلد عن البدن بيدفعها دفعة ثالثة بيستلمها شخص ثالث بيشق بطنها وبيطلع المصارين وبيرميها في برميل خاص, وبيدفعها الدفعة الأخيرة فيه معه ماء بينضح الماء بقوة بيغسلها .. بيدفعها بتروح للميزان, وهكذا دواليك.<a href="#p1" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p2"></span>هاي الطريقة الإسلامية الموجودة في لندن, أما ما سوى ذلك هي عبارة عن قتل خاصة الحيوانات الضخمة كالبقر مثلاً, فأنا ما باستطيع اتصور أن البلغاريين بيجو بيذبحوا على الطريقة الإسلامية وكانوا يقولوا أن الأوقاف أرسلت لجنة للإشراف والمراقبة, وبعدين طلع اعتراف من وزير الأوقاف أنه تبين أنه هذه اللحوم تردنا وهي مذبوحة على الطريقة غير الإسلامية, وهذا اعتراف من وزير الأوقاف, وهذا الشيء طبيعي لأن الكفار كما قلنا آنفاً مش ممكن يضيعوا أوقاتهم من شان تنفيذ حكم لا يؤمنون به وإنما نحن الذين نؤمن به فلذلك أنا أقول من كان<a href="#p2" class="btn_tag btn btn-sm"><span class="text-gray fa fa-copy"></span></a></p> </div>